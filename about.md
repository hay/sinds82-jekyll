# Over

Sinds '82 is een weblog geschreven door Reinier Ladan. Hij houdt er niet van om in derde persoon enkelvoud te praten en houdt daar dan ook onmiddellijk mee op.

Om verwarring te voorkomen, ik ben de Reinier Ladan geboren in 1982 — vandaar de naam, Sinds '82. Mijn vader — en zijn vader, en zijn vader — heet(te) namelijk precies hetzelfde.

Dit weblog is een persoonlijke verzameling van links en schrijfsels naar en over technologie, innovatie, ontwerp, Apple, popcultuur, media, films, muziek, Het Internet en kantklossen. **Kortom: internetcuriosa.** [Ik ben in het dagelijkse leven freelance interactie- en interfaceontwerper](http://reinierladan.nl). Daarnaast schrijf ik nog weleens wat HTML, CSS, JavaScript en PHP maar repareer geen computers en los geen netwerkproblemen op.

Ik ontwerp — en verbeter bestaande ontwerpen van — websites en apps. <strong>Sinds 2000 ben ik bezig met ondernemen en werk ik aan grote projecten voor o.a. de NOS, RTL, de Nederlandse Publieke Omroep, Schiphol, NRC Media en Sanoma.</strong> Naast dat ik al lange tijd in het vak zit heb ik ook een Bachelor in 'Communicatie- en Multimediadesign' en heb ik veel ervaring met programmeren en het in elkaar hacken van prototypes. Hierdoor ben ik goed in staat te 'ontwerpen in de browser' zodat ontwerpproces en bouwproces in elkaar gevlochten kunnen worden.

Meer over mijn zakelijke kant op [LinkedIN](http://www.linkedin.com/in/reinierladan) of op mijn freelance-info website [reinierladan.nl](http://reinierladan.nl).

Verder doe ik een periodiek terugkerende podcast genaamd [De Appels en Peren Show](http://appelsenperenshow.nl/) met Wietse Hage over Apple, technologie, gadgets en alles wat er maar bij komt kijken.

 Ik heb met terugwerkende kracht wat nieuwsbrieven online gezet _in deze versie van het blog_ maar voor het complete archief van Sinds '82 kun je op [2011-2018.sinds82.nl](https://2011-2018.sinds82.nl) kijken.
